
# Teoretická část

Text v této kategorii se bude zabývat tím co to jsou e-sportové turnaje a rolí informačního systému v jejich správě.

## E-sportové turnaje a jejich správa

E-sport v nedávné době nabývá velkého růstu a stává se tak fenoménem s obrovským ekonomickým obratem v řádech miliard dolarů.
S přibývajícím počtem diváků, přesáhla popularita e-sportů očekávání, a podle odhadů by v roce 2023 mohlo být přibližně 650 milionů diváků.
Tento vzrůstající zájem o e-sport ukazuje, že sledování těchto turnajů se stává běžným jevem, přičemž více než polovina dospělých ve Spojených státech někdy nějaký e-sport turnaj viděla. [@exploration_of_esports_fan_identity]

Vzhledem k rostoucímu počtu hráčů, týmů a fanoušků, kteří se zapojují do této formy soutěže,
se stala správa e-sportových turnajů náročným úkolem.
Organizátoři turnajů se musí vypořádat s rozmanitými výzvami, včetně logistiky,
dodržování pravidel a standardů, zajištění bezpečnosti a zajímavého a příjemného zážitku pro účastníky i diváky.

S rostoucí složitostí a rozsahem e-sportových turnajů se stává klíčovým faktorem úspěchu využití moderních informačních systémů.
Tyto systémy umožňují organizátorům účinně spravovat a monitorovat všechny aspekty turnaje,
od registrace týmů a hráčů po sledování průběhu zápasů a poskytování živých informací divákům.


## Informační systémy a jejich role ve správě turnajů

Informační systémy jsou softwarové a hardwarové systémy, které podporují datově náročné aplikace.
Obsahují komplexní a integrované sady prvků, procesů a technologií, která slouží k sběru, ukládání, zpracování, analýze a distribuci informací v organizaci nebo jiném kontextu. [@basic_concepts_of_information_systems; @information_system_britannica; @definition_of_information_systems]

V éře informačního věku se neustále objevují různé informační systémy.
Informace v reálném světě se prostřednictvím digitalizace mění v informace obsažené v informačních systémech,
které následně skutečný svět zachycují. [@information_systems_dynamics]

Základním cílem správy e-sportových turnajů je nejen usnadnit průběh událostí,
ale také vytvořit atraktivní prostředí pro všechny zúčastněné strany.
Zde hraje klíčovou roli efektivní a inovativní využití informačních systémů,
které umožňují automatizaci procesů, centralizovanou správu dat
a vytváření nezapomenutelného zážitků pro hráče a diváky.

## Backend jako klíčová součást informačního systému

V kontextu informačního systému pro správu e-sportových turnajů hraje backend rozhodující roli,
poskytuje základní infrastrukturu a funkcionalitu pro efektivní řízení a koordinaci celého systému.
Jeho úloha v procesu správy turnajů spočívá v zajištění plynulé a bezproblémové komunikace mezi frontendem a databází.

Funguje tedy jako klíčový prvek, který zpracovává a uchovává data o turnajích, týmech a hráčích.
Zajišťuje manipulaci s daty, kontrolu přístupových práv a zabezpečení informačního systému proti neoprávněnému přístupu.

\newpage

