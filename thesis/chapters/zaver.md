
# Závěr

Hlavním cílem bakalářské práce bylo vytvořit backend pro správu e-sportových turnajů.
Tento backend je možno použít v různých typech turnajů s minimální úpravou.

Prvním krokem bylo provedení analýzy požadavků v oblasti správy e-sportových turnajů.
Tato analýza poskytla důležité informace pro návrh informačního systému,
který by mohl být použit ke správě e-sportových turnajů.

Následně byl navržen a implementován backend informačního systému,
který se zaměřuje na klíčové aspekty správy turnajů.
Mezi tyto klíčové aspekty nepatří jen efektivní správa registrací,
plánování a monitorování průběhu turnajů, ale také i sledování výsledků,
generování bracketů a hlavně zabezpečení celého systému.

## Diskuse o možných vylepšeních a budoucím vývoji

Vyvinutý systém je pouze základem, na kterém by se mělo stavět.
Tento základ lze samozřejmě použít i bez jakýchkoliv úprav,
ale nebude nikdy plně vyhovovat organizátorům turnajů,
kteří hledají specifické funkce.

Mezi možná vylepšení může patřit ověření uživatele pomocí emailu,
zamčení registrace týmů,
zamčení registrace uživatelů,
povolení registrace uživatelů, kteří mají email na specifické doméně.
Toto je jen pár vylepšení, které je možno snadněji implementovat.

Pokud by tento systém byl využit pro pořádání otevřených turnajů, například turnaje pořádány influencery pro své fanoušky,
tak by bylo nutno implementovat filtrování nevhodného textu ve jméně uživatele a týmu.
Zároveň by muselo být přidáno více manuální administrace, pro speciální případy.
Mezi tyto případy může patřit uživatel, který vytvoří tým s nevhodným jménem, které filtr nezachytil.

\newpage

